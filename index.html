<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="pl">
<head>
	<meta name="viewport" content="width=device-width, initial-scale=1" />
<meta http-equiv="Content-type" content="text/html; charset=utf-8">
<style type="text/css">
	h1 {
		border-bottom: solid 1px black;
	}
	h2 {
		margin-top: 20pt;
		margin-bottom: 5pt;
		padding-bottom: 0;
		padding-top: 20pt;
	}
	img {
		max-width: 100%;
	}
</style>
<title>Porady - Inkscape</title>
</head>
<body>
<H1>Korzystanie z Inkscape do rysowania planów jaskiń</H1>
<p style="color: #800;">
	Aktualizacja: <b>grudzień 2023</b>. Dotyczy Inkscape <b>v1.3.</b>
</p>
<h2>1. Czego potrzebuję, żeby zacząć?</h2>
<ol>
	<li>Pobierz Inkscape z <a href="https://www.inkscape.org/">https://www.inkscape.org/</a>
		oraz plik wzorcowy <a href="Cave.svgz">Cave.svgz</a> z tej strony.
		<small>Aby pobrać ten plik wzorcowy, być może będzie trzeba użyć prawego klawisza myszy i funkcji <i>Zapisz jako</i></small>
	</li>
	<li>Uwaga! <b>Bardzo ważne.</b> Nie zaczynaj nowego rysunku od <b>Plik / Nowy</b>!
		Zacznij od otwarcia <b>pliku wzorcowego Cave.svgz</b>. Następnie zapisz go
		pod nową nazwą, adekwatną dla Twojego projektu (np. <i>MIETUSIA_WYZNIA_Plan.svgz</i>). I dopiero
		wtedy ruszaj z robotą!</li>
</ol>
<p>
	Dlaczego tak? Plik wzorcowy zawiera kilka przydatnych definicji: kształty symboli, desenie wypełnień
	(np. kamienie, śnieg) oraz symbole liniowe (próg, okap). Oczywiście możesz za każdym razem rysować
	te elementy od nowa, ale po co? Lepiej skorzystać z ,,gotowca''!
</p>
<h2>2. Jak zacząć? Jak otworzyć ciąg pomiarowy?</h2>
<img src="i/survey-import.png">
<p>
	Ja zaczynam zawsze od <b>wczytania ciągu pomiarowego</b>. Dostosowuję do niego wielkość strony i umieszczam
	go w odpowiednim miejscu (tak, aby zachować odległość do marginesów strony). Ciąg pomiarowy stanowi mój
	punkt odniesienia - to właśnie on nadaje skalę i orientację na północ. Jego stała obecność podczas pracy
	nad rysunkiem robi różnicę pomiędzy takim tam mazaniem po ekranie, a tworzeniem <b>prawdziwego planu</b>.
	Całą moją pracę nad planem <b>dopasowuję</b> do ciągu pomiarowego. Dlatego po imporcie i rozmieszczeniu
	na stronie, ciągu nie należy nigdy skalować,
	obracać ani też przesuwać <small>(no chyba, że z wszystkimi innymi odniesionymi do niego obiektami).</small> Pomaga
	w tym <b>blokowanie warstw</b>
</p>
<img src="i/layer-lock.png">
<p>
	No dobrze, ale jak właściwie wczytać ciąg pomiarowy? Najpierw musisz ze swojego programu do obliczeń jaskiniowych
	wyeksportować go  w formacie, który	zaakceptuje Inkscape. Najlepszy jest SVG. Przykładowo,
	w pakiecie Survex plik SVG można wygenerować z łatwością przy pomocy funkcji <i>Plik / Eksportuj</i> w programie
	Aven. I teraz <b>uwaga, bardzo ważne!</b>
	Taki plik otwieramy w Inkscape <b>wcale nie</b> przy pomocy <i>Plik / Otwórz</i>!
	Zamiast tego, otwórz
	okno <i>Warstwy / Warstwy i obiekty ...</i>, wybierz warstwę <i>Ciąg pomiarowy</i> (<i>Survey</i>)
	a następnie użyj funkcji <i><b>Plik / Importuj</b></i>! Na pytanie o <i>Rodzaj importu</i> odpowiedz
	<i>Dodaj obraz SVG jako edytowalny obiekt w bieżącym pliku.</i>.

</p>

<h2>3. Jak otworzyć szkice terenowe?</h2>
<p>
	Najpierw trzeba doprowadzić je do formatu rozpoznawanego przez Inkscape - na przykład JPG, PNG lub
	SVG. A potem, ważne! Podobnie jak ciągu pomiarowego, również i szkicu nie wczytujemy wcale
	poprzez <b>Plik / Otwórz</b>. Zamiast tego, zaznacz jako aktywną warstwę <i>Sketch</i>
	(<i>Szkic</i>) użyj <b>Plik / Importuj</b>. Dzięki temu szkic zamiast w nowym oknie, zostanie
	dołączony do obecnie obrabianego dokumentu.
</p>
<img src="i/sketch.png">
<p>
	Szkic, to szkic. Rysunek pomocniczy. Nie jest tak święty, jak ciąg pomiarowy. Można go śmiało
	doginać, skalować, przesuwać - tak, aby pasował do ciągu. Całkiem możliwe, że Twój ciąg pomiarowy
	jest skorygowany przez Twój program do obliczeń o deklinację magnetyczną - a szkic nie! Wobec
	tego nie jest niczym dziwnym, że szkice czasami trzeba delikatnie obrócic, żeby prawidłowo
	zgrywały się z ciągiem pomiarowym.
</p>

<h2>4. Jak podzielić rysunek na warstwy?</h2>
<p>
	Szczerze mówiąc, nie ma to aż takiego znaczenia. Na pewno z warstw warto korzystać. Trzeba znaleźć
	w tym złoty środek. Czy jeziorka powinny być na osobnej warstwie? A kreski i strzałki oznaczająca płaszczyznę
	przekroju poprzecznego i kierunek patrzenia? Zarówno za mało warstw, jak i za dużo warstw prowadzi do
	bałaganu - różnica jest tylko w tym, w którym momencie ten bałagan zemści się koniecznością
	wykonania dodatkowej, bezsensownej pracy.
</p>
<p>
	Jeśli chcesz skorzystać z moich doświadczeń, to możesz spróbować zacząć od układu warstw zdefiniowanego
	w pliku wzorcowym, który mi się dobrze sprawdza. Możesz też uznać, że na początek jest tego trochę za dużo -
	nie będę tym zdziwiony. Moim zdaniem absolutne minimum to: <b>Obrys</b>, <b>Szczegóły</b>, <b>Ciąg pomiarowy</b>,
	<b>Szkic</b>.
</p>
<p>
	Skoro już jesteśmy przy warstwach: przez pierwsze kilkadziesiąt godzin pracy z programem
	każdy notorycznie wstawia obiekty nie na te warstwy. Na pewno warto znać takie dwie funkcje Inkscape, którymi
	można łatwo poprawić takie błędy: <b>Edycja / Wklej w miejscu pochodzenia</b> oraz <b>Przenieś na warstwę...</b> - ta druga
	jest dostępna z menu, które pojawia się po kliknięciu prawym klawiszem na jakimś obiekcie.
</p>
<h2>5. Jak narysować na czysto obrys korytarzy (ściany)?</h2>
<P>
	Stanowczo nie rysuj odręcznie narzędziem <i>Ołówek</i>. Użyj narzędzia <I>Pióro</I> - czyli tzw. krzywych Bezier.
	Komputerowy zapis takich krzywych wymaga zazwyczaj dużo mniej informacji niż w przypadku linii odręcznych. W
	przypadku obróbki grafiki zawierającej dużą ilość linii (co jest typowe dla dokumentacji jaskiniowej), to ilosć danych do
	przetworzenia ma wpływ na płynność działania programu graficznego. Typowo, będzie ona zdecydowanie lepsza dla rysunków
	wprowadzonych  jako krzywe <I>Bezier</I>. Poza tym, krzywe <I>Beizer</I> na ogół skalują się bardziej
	płynnie (np. jeśli zechcemy powiększyć fragment planu).
</P>
<P>
	Aby narysować taką krzywą w <I>Inkscape</I>, wybieramy narzędzie <I>Pióro</I> (skrót klawiszowy B), oraz wskazujemy
	myszką kolejne punkty (tzw. <I>węzły</I>), które mają definiować krzywą. Pojedyncze kliknięcie lewym klawiszem w punkt na ekranie
	powoduje, że linia jest kontyunuowana linią prostą. <b>Kliknięcie i przytrzymanie lewego klawisza myszy</b> umożliwia
	wygięcie linii w krzywą.
</P>
<P>
	Wprowadzanie krzywej zakańczamy wciśnięciem <I>ENTER</I> lub (w przypadku krzywych zamkniętych) kliknięciem w punkt, od którego
	rozpoczęliśmy rysowanie. Położenie <I>węzłów</I> oraz ich typ tj. linia prosta, krzywa symetryczna (gładkie przejście przez punkt), krzywa asymetryczna
	(narożnik w punkcie) można dla danej krzywej zmienić w każdej chwili za pomocą narzędzia edycji krzywej (skrót klawiszowy N).
</P>
<P>
	Warto zwrócić uwagę na to, że wybranie narzędzia <I>Pióra</I> (B) w momencie, kiedy na ekranie za pomocą narzędzia wybierania
	obiektów (S) jest już zaznaczona jakaś krzywa pozwala na łatwe jej kontynuowanie.
</P>
<P>
	Styl linii (grubość) zmienia się za pomocą opcji <I>Obiekt – Wypełnienie i kontur</I> (Shift+Ctrl+F). Linie
	przerywane wprowadzaj jako jedną krzywą z ustalonym odpowiednim stylem konturu (w opcji <I>Wypełnienie i kontur</I>), a nie jako kilka krzywych ciągłych!
</P>
<H2>6. Jakich użyć grubości linii? Jakich kolorów?</H2>
<P>
	Ja używam: obrys ścian: 0.5 mm, szczegóły spągu i progi 0.28 mm, drobne szczegóły spągu 0.1 mm.
	Kolor wody (RGBA) 0083d1ff, przezroczystość warstwy z wodą 50%. <small>Dlaczego 0.28 mm? Równie dobrze mogłoby być
	0.25 mm, co za róznica. Ale w przypadku gdyby naszła mnie ochota na eksport do pliku rastrowego,
	zamiast do PDF, to 0.28 mm to dokładnie 1 piksel (przy 90 DPI)! </small>
</P>
<p>
	Na pewno <b>warto znać</b> funkcję	<I>Edycja / Wklej / Wklej styl </I>(Ctrl+Shift+V) –
	dzięki niej można łatwo kopiować style i kolory pomiędzy obiektami. Najpierw skopiuj (Ctrl+C) obiekt,
	który ma być wzorcem stylu (który ma ustawiony pożądany styl linii czy kolor wypełnienia), następnie
	zaznacz obiekty które mają wyglądać identycznie i użyj <i>Wklej styl</i>. Dzięki temu trikowi nie trzeba
	ciągle zaglądać do <i>Wypełnienia i konturu</i> i zastanawiać się nad grubościami.
</p>
<h2>7. Jak wstawić symbol? Stalaktyt, strzałka pochylni albo kierunek przepływu wody?</h2>
<p>
	Użyj funkcji <i>Obiekt / Symbole</i>. Otworzy się paleta symboli, z której możesz przeciągać i upuszczać
	do dokumentu. Symboli, co do zasady, nie należy skalować. Jeśli wydają się za duże lub za małe, to prawdopodobnie
	rysujesz Twój plan w nieodpowiedniej skali.
</p>
<img src="i/symbole2.png">
<p>
	<b>Warto wiedzieć: </b> Przesuwając symbol przy pomocy kursora myszy wciśnij <b>spację</b> (ale nie puszczaj
	lewego klawisza myszy!). Symbol skopiuje się w miejscu, w którym aktualnie znajduje się kursor myszy. Jest to
	wygodny sposób, aby wstawić obok siebie kilka symboli. Tylko nie przesadzaj!
</p>
<h2>8. Jak zrobić symbol progu lub okapu?</h2>
<p>
	Narysuj kreskę, która będzie wyznaczała krawędź progu. Taką zwykłą kreskę - prostą lub krzywą, długą lub krótką,
	ale bez specjalnych ozdobników. Następnie zaznacz jakiś <b>wcześniej już przygotowany</b> symbol progu. Taki symbol
	znajdziesz na przykład poza obszarem strony w pliku wzorcowym. Skopiuj go do schowka (Ctrl+C). Wróć do Twojej pierwszej
	kreski i użyj funkcji: <i>Edycja / Wklej ... / Wklej styl</i>, a następnie - <b>ważne</b> - <i>Ścieżka / Wklej efekt ścieżki</i>.
	Aby sprawnie wykonywać te dwie operacje, warto nauczyć się skrótów klawiszowych. W moim Inkscape są to: <i>Ctrl+Shift+V</i> oraz <i>Shift+7</i>.
</p>
<p>
	Dokładnie w ten sam sposób możesz wygenerować symbol okapu. Aby odwrócić kierunek progów czy okapów,
	użyj funkcji <I>Ścieżka – Odwróć </I> mając zaznaczoną linię progu (okapu).
</p>
<p>
	<small>
		Progi są "symulowane" poprzez efekt "linijki" wbudowany w Inkscape. Możesz wyregulować parametry przy pomocy
		funkcji <i>Ścieżka / Edytor efektów ścieżki</i>
	</small>
</p>
<h2>9. Jak wypełnić obszar kamieniami?</h2>
<p>
	Narysuj obszar, który ma zostać wypełniony (tak jak każdą inną kreskę - narzędziem <i>Pióro</i> - tylko tyle, że
	tym razem będzie to krzywa zamknięta). Otwórz <i>Obiekt / Wypełnienie i kontur</i>. W zakładce <i>Wypełnienie</i>
	wybierz ikonkę podpisaną "Deseń". Spośród wzórów wypełnienia wybierz odpowiadające Ci kamienie. Zwróć uwagę,
	że do wyboru są dwie różne gęstości kamieni.
</p>
<img src="i/patterns.png">

<p>
	Aby zmienić <b>wielkość</b> kamieni, dostosuj wartości w polach <i>Skaluj X</i> i <i>Skaluj Y</i> (... użyj
	raczej dwóch takich samych wartości!). W zakładce <i>Kontur</i> wyłącz rysowanie konturów.
</p>
<p>
	<b>Dlaczego kamienie są szare?</b> Dobre pytanie. Niestety nie jest to kwestia estetyki. Tylko szare kamienie
	(bez narysowanych krawędzi) można łatwo skalować. Takie kamienie dobrze też "ucinają" się
	na brzegu wypełnionego obszaru.  Kiedyś rysowałem kamienie z obwódkami, ale doszedłem do wniosku, że taki
	sposób przedstawiania kamieni jest bardzo pracochłonny. Na pewno należy unikać rysowania każdego kamienia z osobna
	(oczywiście za wyjątkiem sytuacji, kiedy mamy na myśli bardzo konkretny, charakterystyczny kamień!) - im
	więcej obiektów w programie graficznym, tym wolniej będzie działał!
</p>
<img src="i/desenie-szare-kamienie.png">

<H2>10. Kilka funkcji i klawiszy, które warto znać</H2>
	<P>
		<I>Ścieżka – Różnica</I>. Szczególnie przydatna do wycinania wysep w jeziorkach. Po narysowaniu jeziorka (jako
		zamknięta, wypełniona krzywa) rysujemy wyspę (również jako zamknięta, wypełniona krzywa). Upewniamy się, że wyspa jest „na”
		jeziorku (w razie konieczności używamy opcji <I>Obiekt – Przesuń</I> w górę lub <I>Obiekt – Przesuń</I> w dół). Zaznaczamy
		następnie jeziorko i wyspę, i używamy <I>Ścieżka – Różnica</I>.
	</P>
	<P>
		<I>Obiekt – Wyrównaj i rozmieść</I> – otwiera okno z szeregiem opcji przydanych do budowy siatek czy
		graficznych skali. Np. rozmieść obiekty w równych odstępach, wyrównaj dolne krawędzie obiektów itd.
	</P>
	<P>
		<I>Edycja / Klonuj / Utwórz klon</I> - często warto użyć tej opcji zamiast zwykłego <i>Kopiuj &amp; Wklej</i>. Klon
		obiektu można dowolnie przesuwać, obracać, skalować. Nie można tylko ingerować w środek obiektu - który jest kopiowany
		dokładnie z oryginału. Ma to jedną bardzo poważną zaletę - jeśli zmienimy oryginał, zmienią się wszystkie klony.
		Co ważne, kopia klonu jest również klonem (tego samego obiektu) - wobec
		tego o klonach wystarczy pamiętać tylko przy "pierwszym" kopiowaniu. Klony zawsze można zamienić na samodzielne
		obiekty (<i>Edycja / Klonuj / Odłącz klon</i>). Wszystkie symbole konwencjonalne wstawione z biblioteki symboli
		są właśnie takimi klonami. Więcej o zaawansowanym zastosowaniu klonów: <a href="klony1.1.html">w osobnym dokumencie</a>
	</P>
	<P>
		<I>Skalowanie prostych:</I> warto zwrócić uwagę na to, że obiekty w <I>Inkscape</I> skalują się różnie, w zależności od
		tego, w którą z ośmiu dostępnych strzałek skalowania się kliknie (cztery w narożnikach, cztery na bokach). Proste wskazujące
		kierunki przekrojów poprzecznych skaluje się wygodnie zaczynając od jednego z narożników pokrywających się z końcem prostej.
	</P>
<P>
	Klawisz <I><B>Ctrl</B></I> spełnia ważną rolę podczas operacji wykonywanych myszką. Jeśli przytrzyma się go:
</P>
<UL>
	<LI><P>
		podczas przesuwania obiektu – obiekt będzie przesuwał się tylko w poziomie lub tylko w pionie
	</P>
	<LI><P>
		podczas rysowania linii – kolejny segment linii zostanie narysowany pod „równym” kątem (0, 90, 45, 22.5 stopnia)
	</P>
	<LI><P>
		podczas skalowania obiektu – obiekt zostanie przeskalowany z zachowaniem proporcji pomiędzy szerokością i
		wysokością (najczęściej bardzo ważne przy tworzeniu dokumentacji jaskiniowej)
	</P>
</UL>
<P>
	Klawisz <I><B>Shift</B></I> jest z kolei bardzo istotny w narzędziu zaznaczania – pozwala zaznaczyć więcej niż jeden obiekt.
</P>

<h2>11. Siatki</h2>
<p>
	Przykład siatki dobrze demonstruje narzędzia do precyzyjnego przesuwania i rozmieszczania w Inkscape.
	Aby narysować siatkę, robimy tak:
</p>
<ol>
	<li>rysujemy pierwszą poziomą kreskę siatki; trzymając Ctrl podczas rysowania uzyskujemy linię precyzyjnie poziomą</li>
	<li>(opcjonalnie) rysujemy tekst opisu nad kreską (np. <i>X = 0</i> i grupujemy tekst z narysowaną kreską (Ctrl+G)</li>
	<li>kopiujemy pierwszą kreskę (lub kreskę+opis) do schowka (Ctrl+C) i wklejamy w miejscu (Ctrl+Alt+V); to będzie ostatnia linia siatki</li>
	<li>korzystamy z funkcji <i>Obiekt / Przekształć</i>; wybieramy tryb <i>przesuń</i> i wprowadzamy przesunięcie w pionie adekwatne dla ostatniej linii siatki (np. 100 mm, jeśli chcemy mieć 6 linii co 20 mm); klikamy w <i>Zastosuj</i></li>
	<li>pomiędzy precyzyjnie ustawionymi pierwszą i ostatnia linią wklejamy ze schowka (byle jak) pozostałe linie siatki (Ctrl+V). ważne tylko żeby były trochę na prawo od linii precyzyjnie ustawionych</li>
	<li>otwieramy dialog <i>Obiekt / Wyrównaj i rozmieść</i>, wybieramy <i>Względem: zaznaczenie</i></li>
	<li>zaznaczamy wszystkie kreski (lub grupy jeśli opisywaliśmy) i klikamy ikonki: <i>Wyrównaj lewe krawędzie</i> a następnie <i>Rozmieść środki obiektów w równych odstępach w pionie</i></li>
</ol>
<img src="i/siatka-rozmieszczana.png">
<p>
	W podobny sposób możemy narysować pionowe linie siatki.
</p>

<h2>12. Przycinanie</h2>
<p>
	Wygodnie jest mieć wypełnienie w środku jaskini. Pomaga to przy przedstawianiu nakładających się korytarzy
	(wypełnienie korytarza położonego wyżej ustawiamy na półprzezroczyste i czasami to wystarczy).
	Lepiej widać, gdzie w jaskini są filary. No i właściwie mając wypełnienie nie trzeba przerywać linii siatki.
</p>
<p>
	Problem jednak jest taki, że zrobienie wypełnienia wymaga masy pracy. Trzeba właściwie jeszcze raz narysować
	obrys korytarzy jaskini. Nie da się tego załatwić jednym obiektem, bo brakuje nam funkcji "nie rysowania kawałka konturu".
</p>
<img src="i/jelitko1.png">
<img src="i/jelitko2.png">
<img src="i/jelitko3.png">
<p>
	Jakimś sposobem rozwiązania tego problemu jest użycie <i>przycinania</i>. Rysujemy jaskinię jako jeden wypełniony
	obiekt, a następnie rysujemy maskę, która obetnie nam fragmenty z niepotrzebnym konturem.
</p>
<img src="i/maska1.png">
<p>
	Zaznaczamy narysowany fragment jaskini oraz narysowaną maskę i wybieramy <i>Obiekt / Przytnij / Ustaw</i>. Tak
	nałożoną maskę przycinania można łatwo edytować przy pomocy narzędzia edycji węzłów, o ile zaznaczy się ikonkę
	<i>Wyświetla elementy sterujące ścieżkami przycinania zaznaczonych obiektów</i>
</p>
<img src="i/maska2.png">
<p>
	Całą jaskinię możemy poskładać z wielu przyciętych elementów z różnymi stylami konturów.
</p>
<img src="i/maska3.png">
<p>
	<b>Uwaga: </b> To technika, którą warto znać, ale która nie nadaje się do uniwersalnego stosowania
	w każdym przypadku!
</p>
<h2>13. Tło dla napisów</h2>
<p>
	Nazwy partii nachodzą na siatkę i źle to wygląda. Co możemy zrobić? Najłatwiej jest skopiować warstwę z napisami
	(prawym klawiszem na nazwie warstwy i <i>Powiel aktywną warstwę...</i>), umieścić kopię poniżej właściwej warstwy
	z napisami, a następnie w kopii zaznaczyć wszystko (Ctrl+A) i ustawić w <i>Wypełnieniu i konturze</i> kontur
	dla napisów (np. biały, 1 mm). Można też ustawić przezroczystość warstwy z tłem napisów.
</p>
<p>
	Tak utworzoną warstwę z napisami możemy traktować jako zupełnie tymczasową. W przypadku konieczności uaktualnienia/zmiany
	nazw, po prostu wyrzucamy tę warstwę i tworzymy od nowa (po wprowadzeniu zmian w napisach do zasadniczej warstwy napisów).
</p>
<img src="i/nazwy.png">


<h2>14. Jeszcze kilka dobrych rad</h2>
<p>
	<b>Wchodzenie do grup:</b> Aby edytować obiekt znajdujący się wewnątrz grupy, nie trzeba rozgrupowywać grupy. Wystarczy kliknąć dwukrotnie na
	grupę aby "wejść" do grupy i móc dowolnie zaznaczać i edytować jej elementy, a także dodawać do grupy
	kolejne obiekty. Aby wejść do grupy w grupie, klikamy dwukrotnie dwa razy. Aby opuścić edycję grupy, klikamy dwa razy
	na pustym fragmencie rysunku lub używamy pola wyboru na dolnym pasku programu. Największym zagrożeniem tej funkcji jest
	nieświadome tworzenie obiektów wewnątrz grupy (zamiast na wyższym poziomie) kiedy zapomni się z grupy "wyjść".
</p>
<img src="i/drobiazgi-grupy.png">
<p>
	<b>Edycja wielu węzłów jednocześnie:</b> Nie wszyscy wiedzą, że przy pomocy narzędzia edycji węzłów można edytować wiele obiektów <i>równocześnie</i>. Kolejne
	obiekty dodajemy do trybu edycji klikając z wciśniętym klawiszem <i>Shift</i>. Narzędzie edycji węzłów jest też
	świetnym sposobem aby zaznaczyć głęboko osadzony w grupach obiekt (np. aby zmienić jego styl) - nie trzeba wówczas
	wchodzić w grupę, następnie w grupę w grupie, potem w grupę grupy grup itd. aby dotrzeć do takiego obiektu.
</p>
<img src="i/drobiazgi-edycja.png">
<p>
	<b>Kopiuj kolor, wklej kolor: </b>
	Oprócz bardzo przydatnej funkcji <i>Edycja / Styl / Wklej styl</i> (działającej również dla wielu zaznaczonych obiektów!)
	warto wiedzieć również o menu dostępnym pod prawym klawiszem na polach wskazujących aktualny kolor wypełnienia
	i konturu.
</p>
<img src="i/drobiazgi-kolory.png">

<h2>15. Klony</h2>
<p>
	To zaawansowana technika, dzięki której można zaoszczędzić dużo pracy przy rysowaniu planów zawierających "widoki przesunięte"
	(np. przecinających się korytarzy). Warto o niej przeczytać: <a href="klony1.1.html">tutaj</a>. Ten opis dotyczy jednak
	Inkscape w wersji 1.1. Technika jak najbardziej działa również w Inkscape 1.3, jednak interfejs Inkscape zdążył nieco ewoluować
	i trzeba trochę sprytu, żeby zorientować się, gdzie teraz szukać omawianych tam funkcji. Najważniejsza wskazówka:
	w Inkscape 1.3 nie ma już okna <b>Obiekt / obiekty</b> - wszystkie dostępne w nim funkcje zostały przeniesione do
	okna <b>Warstwy</b>, które teraz nazywa się <b>Warstwy i obiekty</b>!
</p>


</body>
</html>
